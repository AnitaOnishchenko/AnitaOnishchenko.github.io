<html>
  <head>
    <link rel="stylesheet" type="text/css" href="../css/style.css">
  </head>
  <body>

  <iframe src="iframe_lab1.html" name="iframe_lab1"
  width="300" height="550" align="right" frameborder="no"
  style="margin-left:20px;margin-bottom:15px">
     Ваш браузер не підтримує вкладені фрейми, вибачте :(
  </iframe>

  <p align="justify">Гора, гірська споруда — форма рельєфу, різке локальне ізольоване піднесення земної поверхні над сусідніми відносно вирівняними
    ділянками, що характеризується чіткою лінією підошви (границею переходу від рівнини до власне гори), різкими коливаннями відносних
    висот. Загалом горами вважають елементи рельєфу з абсолютними висотами понад 600 м над рівнем моря.<br><br>
    Найвища гора на Землі — Джомолунгма, висота якої 8 848 м над рівнем моря. Якщо вимірювати різницю висот між вершиною та підводною
    основою, то найвищою горою на Землі можна вважати вулкан Мауна-Кеа, висота якого від підошви до вершини становить 10 230 м, з яких
    тільки 4 207 м височать над рівнем моря. Якщо рахувати за відстанню від центру Землі, то найвіддаленішою від нього точкою земної
    поверхні є стратовулкан Чимборасо. Найвища відома гора в Сонячній системі — гора Олімп, щитовий вулкан на Марсі, висота якого становить
    22 км.<br><br>
    Гори в Україні займають 5 % території, це Карпати на заході й Кримські на півдні.<br><br>
    Карпатські гори — середньовисокі гори з округлими вершинами, значною крутизною схилів, складчасто-насувні тектонічного походження.
    Глибина розчленування 600—1000 м. Найвища вершина української частини Карпат — гора Говерла (2061 м), водночас є найвищою точкою України.<br><br>
    Кримські гори — середньовисокі гори з округлими вершинами, куестовою формою схилів (пологі схили звернені на північ, урвисті — до узбережжя
    Чорного моря) складчасто-брилові тектонічного походження[3]. Глибина розчленування 600—1000 м. Найвища вершина — гора Роман-Кош (1545 м).<br><br>
    Гори України належать до найновішої альпійської фази орогенезу Землі. Через наявність родовищ мінеральних вод і м'якого морського клімату
    є важливими рекреаційними регіонами держави.</p>
  </body>
</html>
